Författare: Anders Fredén 
Datum: 2019-12-12 
  R2M Group AB  |  Org nr: 556531-7129  |  Box 823 SE-101 36 Stockholm 
Besöksadress: Klarabergsviadukten 90C 5tr  |  08-633 13 00  |  info@r2m.se  |  www.r2m.se 
 
R2M
Policy för personlig uppgradering av 
arbetsredskap 
Motivering 
Det uppkommer återkommande önskemål om att köpa in utrustning som är specialiserad på ett eller 
annat sätt där själva specialiseringen har mer med personlig ergonomi eller preferens att göra. Det 
handlar oftast om att man önskar ha en annan typ av t.ex. tangentbord än det tangentbordet som vi 
som standard köper in till bolaget. Tangentbordet i sig har samma funktioner som vilket tangentbord 
som helst men det kan t.ex. handla om hur det känns när man skriver på det. Det kan låta som 
petitesser men om man sitter och skriver hela dagarna och dessutom programkod (vilket medför 
många specialtecken och tangentkombinationer etc.) kan det göra stor skillnad.  
Eftersom vi alla är olika och har olika preferenser finns det inget bra sätt att bestämma sig för en 
modell som passar alla och olika modeller betingar också olika inköpspris. Utöver detta så är det inte 
alla som har liknande önskemål inom samma typ av utrustning (t.ex. tangentbord, hörlurar eller 
datormöss). För att få till en så rättvis modell som möjligt behöver vi därför formulera en generell 
policy som vi kan använda som stöd för beslut angående dessa ärenden. 
Att köpa in arbetsutrustning mot bruttolöneavdrag är väldigt hårt reglerat i Skattelagstiftningen. För 
att kunna göra det krävs att det är utrustning som redan tillhandhålls av företaget och som är direkt 
nödvändigt för verksamheten. Vi som bolag vill öppna för möjligheten att individen skall kunna välja 
vilken typ av utrustning man skall ha i sitt arbete. Alla har olika preferenser och viljor och det är långt 
ifrån alla som prioriterar samma saker. För att göra det hela så rättvist som möjligt för alla 
inblandade ger vi därför möjligheten att uppgradera sin utrustning vid inköpstillfället mot ett 
bruttolöneavdrag. Det ger både valfrihet och undviker att någon bedöms vara fördelaktigt 
behandlad.  
Omfattning och beloppsgränser 
Viss kringutrustning köps in centralt efter behov och utgörs då av ett antal olika standardmodeller av 
respektive enhet. Om man som anställd vill ha en speciell modell som också är dyrare än 
standardmodellen får man som anställd bekosta detta inköp med ett bruttolöneavdrag. Detta inköp 
ska genomföras av ekonomiavdelningen via våra ordinarie inköpskanaler. 
Inköpet skall ske efter överenskommelse med närmaste chef. Detta är för att förbereda 
ekonomiavdelningen om det kommande bruttolöneavdraget. 
Utrustning som faller inom ramen för detta är: 
 - tangentbord (standardmodeller finns att tillgå på kontoret) 
 - datormus (standardmodeller finns att tillgå på kontoret) 
 - hörlurar (kommer i paket tillsammans med telefonen) 
Reglerna för inköp av datorer och telefoner utformas enligt följande: 
 - En arbetsdator skall vara tillräckligt kraftfull för arbetsuppgiften. Det är en överenskommelse 
mellan chef och anställd vilken dator som skall köpas in. En dator skall användas i minst tre år efter 
leverans. 
 - Om det bedöms att en extra kraftfull dator behövs kan man komma överens om att köpa det och 
då får man istället använda samma dator i fyra år. 
--- PAGE BREAK ---

Författare: Anders Fredén 
Datum: 2019-12-12 
  R2M Group AB  |  Org nr: 556531-7129  |  Box 823 SE-101 36 Stockholm 
Besöksadress: Klarabergsviadukten 90C 5tr  |  08-633 13 00  |  info@r2m.se  |  www.r2m.se 
 
R2M
 - Telefoner skall ligga i nivå eller under gällande modell av Samsung Galaxy S alternativt iPhone, det 
gäller standardmodellen av dessa. 
 - Önskar man uppgradera modellen kan man göra det mot bruttolöneavdrag efter överenskommelse 
med sin chef. 
Grundregeln för bruttolönefinansierad personlig utrustning är att det skall vara helt kostnadsneutralt 
för företaget. Det skall också rymmas inom bestämmelserna som definierats av Skatteverket 
angående denna typ av inköp (dessa ändras från tid till annan). Det som köps in skall vara 
arbetsrelaterade saker. Det som faller inom ramen för detta (enligt listan ovan) är sådant som vi 
redan tillhandahåller en standardmodell av. För att uppfylla skattemässiga kriterier kommer varan 
att anses tillhöra R2M under två års tid och den utrustning som faller under denna policy skall vara av 
sådan typ att den på grund av sitt värde och livslängd INTE behöver periodiseras kostnadsmässigt. 
Det får inte vara en sådan typ av utrustning som faller in under kategorin inventarier. Hela 
bruttolöneavdraget kommer att ske på en lön. 
--- PAGE BREAK ---