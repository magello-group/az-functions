Pensionspolicy för
Magello Group AB
556531-1729
Magello East AB
559372-7620
Följande pensionspolicy har antagits av Magello Group AB och Magello East AB, nedan kallat
Bolaget,
den 1 dec 2009 och ska tillämpas från och med den 1dec 2009,
senast reviderad 20230214
--- PAGE BREAK ---

--- PAGE BREAK ---

1. INLEDNING
Magello, nedan kallat Bolaget, har den 1 dec 2009 beslutat att tillämpa nedanstående
pensionspolicy. Pensionspolicyn ingår som en del i Bolagets övergripande personalpolicy.
Bolaget har som mål att erbjuda medarbetarna förmåner som ger en grundläggande trygghet
samtidigt som de ska vara anpassningsbara till individuella behov och önskemål.
Bolaget ska aktivt arbeta med sin pensionspolicy i syfte att attrahera och behålla den bästa
kompetensen.
2. ANSLUTNING TILL PENSIONSPOLICY
2.1 Tillsvidareanställda, provanställda och visstidsanställda.
Person som är anställd tills vidare, provanställda och person som är anställd under viss tid, dock
minst 6 månader, vilken arbetar 8 timmar eller mer per helgfri vecka, omfattas av denna policy från
och med anställningens början. Anmälan till försäkringsgivaren ska göras från och med den månad
då den anställde träder i tjänst eller snarast efter att denne meddelat sina val.
3. TJÄNSTEPENSION
3.1 Inledning
Bolaget erlägger till förmån för samtliga anställda som omfattas av policyn premier till
tjänstepensionsförsäkringar i SEB Pension och Försäkring AB, omfattande ålderspension,
efterlevandepension, sjukförsäkring och premiebefrielse i enlighet med nedanstående. Den
enskilde anställde har möjlighet att inom ramen för den premie som arbetsgivaren erlägger välja att
placera delar av denna i en familjepension.
3.2 Ålderspension och efterlevandepension
Tjänstepensionsförsäkringen ägs av arbetsgivaren och den anställde är försäkrad.
Förmånstagare till ålderspensionen är alltid den anställde. Om den anställde inte aktivt väljer bort
detta, kompletteras ålderspensionen med en efterlevandepension. Förmånstagare till
efterlevandepensionen bestäms av den anställde.
3.3 Familjepension
Anställda kan inom ramen för vad SEB Pension och Försäkring AB erbjuder själv välja om
familjepension ska tecknas.
--- PAGE BREAK ---

3.4 Sjuklön
Beträffande sjuklön gäller vad som framgår av vid var tid gällande svensk lagstiftning på området.
Utöver vad som framgår av lagstiftningen, betalar arbetsgivaren sjuklön under dag 15-90 vid
sammanhängande sjukskrivning eller annars till dess att rätt till ersättning från sjukförsäkring enligt
3.5 nedan inträder. För lönedelar upp till 10 prisbasbelopp uppgår sjuklönen till 10 procent av lönen
och för lönedelar mellan 10 - 30 prisbasbelopp uppgår sjuklönen till 90 procent av lönen.
3.5 Sjukförsäkring
Utöver sjuklön enligt 3.4 betalar Bolaget premier till sjukförsäkring så att vald förmånsnivå enligt
nedan uppnås.
3.5.1 Ersättningsnivå
Max-nivå
Sjukförsäkringen utbetalas efter 90 dagars sjukskrivning och motsvarar, tillsammans med
ersättningen från Försäkringskassan, upp till 90 26 av lönen upp till 10 prisbasbelopp, 90 20 av lön
mellan 10 prisbasbelopp och 20 inkomstbasbelopp och 70 26 av lön mellan 20 och 30
inkomstbasbelopp.
3.6 Premiebefrielse
Arbetsgivaren erlägger premier till en premiebefrielseförsäkring.
3.7 Pensionsmedförande lön
3.7.1 Pensionsmedförande lön
Bolagets avsättningar till tjänstepensioner baseras på medarbetarens pensionsmedförande lön.
Med pensionsmedförande lön avses för samtliga personalkategorier den aktuella fasta
månadslönen och semestertillägg.
3.7.2 Pensionsmedförande lön vid löne- och bonusväxling
Den pensionsmedförande lönen påverkas inte av att medarbetare väljer att växla en del av lönen
enligt punkten 8 nedan. Underlaget för beräkning av förmåner enligt denna pensionspolicy ska
således bestå av medarbetarens lön före löne- och bonusväxlingen.
3.8 Löneunderlag vid löne- och bonusväxling
3.8.1 Löneunderlag vid lönerevision
Löneunderlaget för beräkning av ny lön vid lönerevision ska inte påverkas av att medarbetare väljer
att växla en del av lönen enligt punkten 8 nedan. Underlaget för beräkning av ny lön vid
lönerevision ska således bestå av medarbetarens lön före löneväxlingen.
--- PAGE BREAK ---

3.8.2 Löneunderlag för semesterlön och semestertillägg
Löneunderlaget för beräkning av semesterlön och semestertillägg ska inte påverkas av att
medarbetare väljer att växla en del av lönen enligt punkterna 7 och 8 nedan. Underlaget för
beräkning av semesterlön och semestertillägg ska således bestå av medarbetarens löneunderlag
för semesterlön och semestertillägg före växlingen.
3.9 Ordinarie pensionsålder
Ordinarie pensionsålder är 65 år. Utbetalning av pension som tryggats genom denna policy kan
börja utbetalas från 55 års ålder förutsatt att anställningen har upphört eller upphör i samband med
pensionsuttaget. Arbetsgivaren förbinder sig att medverka till detta.
3.10 Premieplan
Bolaget betalar tjänstepensionspremier enligt följande premieplan. Premierna beräknas som en
procentandel av den pensionsmedförande lönen enligt punkt 3.7.
Premierna fördelas månadsvis med 1/12-del per månad.
3.10.1 Premieplan
0 -7,5 pbb 7,5 pbb - 30 pbb
25-65 år 7940 1590
pbb = prisbasbelopp
1 pbb 2023=52.500kr
Anställda 18-25 år omfattas av sjukförsäkring till max nivå, tjänstegrupplivförsäkring (TGL),
Trygghetsförsäkring vid arbetsskada TFA samt Vårdförsäkring kollektiv och Trygg Hälsa.
3.10.2 Premien för ålders- och efterlevandepension
Premier avseende ålders- och efterlevandepensionen ska rymmas inom den beräknade premie som
anställda är berättigad till enligt vald premieplan i punkt 3.10.1
3.10.3 Premien för sjukförsäkring
Premier avseende sjukförsäkringen ska rymmas inom den beräknade premie som medarbetaren är
berättigad till enligt vald premieplan i punkt 3.10.1.
3.10.4 Premien för premiebefrielse
Premier avseende premiebefrielse ska beräknas och betalas utöver den premie som räknats fram
enligt vald premieplan i punkt 3.10.1.
--- PAGE BREAK ---

3.10.5 Premien för familjepension
Premier avseende familjepensionen ska rymmas inom den beräknade premie som medarbetaren är
berättigad till enligt vald premieplan i punkt 3.10.1.
4. TJÄNSTEGRUPPLIVFÖRSÄKRING (TGL)
Bolaget tecknar tjänstegrupplivförsäkring för samtliga medarbetare. Försäkringen tecknas i SEB
Pension och Försäkring AB enligt där gällande villkor.
Premien för denna försäkring betalas av Bolaget och tillkommer utöver andra premier som Bolaget
betalar enligt denna policy.
5. ARBETSSKADA OCH OLYCKSFALL
5.1 Trygghetsförsäkring vid arbetsskada (TFA)
Bolaget tecknar trygghetsförsäkring vid arbetsskada för samtliga kategorier av medarbetare.
Försäkringen tecknas i Fora enligt där gällande villkor se www.afa.se
Premien för denna försäkring betalas av Bolaget och tillkommer utöver andra premier som Bolaget
betalar enligt denna policy.
6. VÅRDFÖRSÄKRING
Bolaget tecknar vårdförsäkring för samtliga anställda som omfattas av policyn. Anställd har rätt att
avstå då vårdförsäkringen medför förmånsbeskattning from 2018-07-01. Vårdförsäkringen tecknas
i SEB Pension och Försäkring AB och gäller under ett år i taget. Bolagets åtagande att tillhandahålla
vårdförsäkring gäller för ett år i taget.
Premien för denna försäkring betalas av Bolaget och tillkommer utöver andra premier som Bolaget
betalar enligt denna policy. Den försäkrade förmånsbeskattas för premien i enlighet med gällande
lagstiftning.
Medförsäkra Familjen:
Make/maka reg. partner eller sambo till den anställde kan teckna vårdförsäkring kollektiv.
Även den anställdes barn och den anställdes make/makas/partners/sambos barn som är under
26år kan teckna vårdförsäkring kollektiv. För barn 4 till 15år gäller särskilt villkor.
7 TRYGG HÄLSA
Bolaget tecknar i SEB Pension och Försäkring AB gruppförsäkringen Trygg Hälsa. Försäkringen
omfattar alla anställda som omfattas av policyn och gäller för Bolaget i dess egenskap av ansvarig
för rehabiliteringen av en anställd.
--- PAGE BREAK ---

8. LÖNEVÄXLING
8.1 Allmänna förutsättningar för löneväxling
Bolaget erbjuder medarbetare att växla från kommande löneutbetalningar till förmån för
tjänstepensionsförsäkring i enlighet med vad som framgår nedan. Erbjudandet om löneväxling
gäller för närvarande.
Löneväxling förutsätter att ett särskilt avtal ingås mellan Bolaget och den anställde.
8.2 Medarbetare som omfattas
Erbjudandet om löneväxling gäller anställda som omfattas av policyn och vars lön efter växlingen
överstiger 8, 07 inkomstbasbelopp per år.
(2023, 8,07 ibb = 599.601kr dvs. 49.967kr/mån)
8.3 Löneväxling till försäkringsförmåner
8.3.1 Löneväxling till förmån för tjänstepensionsförsäkring
Medarbetare har möjlighet att avstå från kommande månadslöner till förmån för premiebetalning
till en tjänstepensionsförsäkring som tecknas i SEB Pension och Försäkring AB.
8.3.2 Löneväxling till förmån för sjukförsäkring
Löneväxling till förmån för sjukförsäkring är inte möjligt, då arbetsgivaren redan bekostar maximalt
sjukförsäkringsskydd.
8.4 Uppräkningsfaktor
Den växlade lönen räknas upp med en faktor som överenskoms i samband med att avtal om
löneväxling ingås, Bolaget har beslutat att faktorn f.n. är 626.
8.5 Tidpunkt och periodicitet
Löneväxling kan endast ske avseende kommande löneutbetalningar. Lönen får aldrig ha varit
tillgänglig för den anställde. Den anställdes val beträffande löneväxling gäller för kommande
löneutbetalningar under tolv månader. Därefter förlängs avtalet med ett år i taget om det inte sägs
upp. Medarbetaren har rätt till ändring av det avstådda beloppet eller återkallelse av val om
löneväxling i samband med löneförhandling, eller vid en annan tidpunkt om särskilda skäl
föreligger, vilka i så fall ska godkännas av Bolaget.
8.6 Avdragsrätt
De premier för tjänstepensions- och sjukförsäkring som arbetsgivaren ska betala med anledning av
löneväxling får inte överstiga det belopp som Bolaget kan erhålla skattemässig avdragsrätt för
enligt vid var tid gällande skatteregler. Vid beräkningen av avdragsutrymmet ska hänsyn tas till
samtliga premier för tjänstepensions- och sjukförsäkring inklusive ordinarie förmåner som
arbetsgivaren betalar avseende medarbetaren.
--- PAGE BREAK ---

8.7 Förändrad nivå på ersättning från allmän försäkring
Vid förändringar avseende nivån på sjukersättningen från allmän försäkring och/eller lagar och
praxis avseende tillåtna nivåer på ersättning enligt sjukförsäkringar tillhandahållna av privata
försäkringsgivare ska Bolaget snarast möjligt göra en översyn av medarbetarnas växlade belopp
och anpassa dessa till den ändrade faktiska försäkringspremien.
8.8 Försäkringstagare och försäkrad
Den enskilda försäkringen ägs av Bolaget och den anställde är försäkrad i försäkringen.
9. BONUSVÄXLING
9.1 Allmänna förutsättningar för bonusväxling
Arbetsgivaren erbjuder medarbetare att växla från fastställd bonus till förmån för
tjänstepensionsförsäkring. Erbjudandet om löneväxling gäller för närvarande.
Bonusväxling förutsätter att ett särskilt avtal ingås mellan Bolaget och medarbetaren.
9.2 Medarbetare som omfattas
Erbjudandet om bonusväxling gäller medarbetare som omfattas av policyn och är berättigade till
bonus och vars inkomst, efter avståendet, överstiger 8,07 inkomstbasbelopp per år.
9.3 Uppräkningsfaktor
Den växlade bonusen räknas upp med en faktor som överenskoms i samband med att avtal om
bonusväxling ingås.
9.4 Tidpunkt och periodicitet
Den anställdes val beträffande bonusväxling gäller fastställd bonus. Valet ska göras en månad
innan bonusen skulle ha utbetalats.
9.5 Avdragsrätt
De premier för tjänstepensionsförsäkring som arbetsgivaren ska betala med anledning av
bonusväxling får inte överstiga det belopp som Bolaget kan erhålla skattemässig avdragsrätt för
enligt vid var tid gällande skatteregler. Vid beräkningen av avdragsutrymmet ska hänsyn tas till
samtliga premier för tjänstepensions- och sjukförsäkring inklusive ordinarie förmåner som
arbetsgivaren betalar avseende medarbetaren.
9.6 Försäkringstagare och försäkrad
Den enskilda försäkringen ägs av Bolaget och den anställde är försäkrad i försäkringen.
--- PAGE BREAK ---

10. TJÄNSTLEDIGHET
10.1 Föräldraledighet i samband med barns födelse och adoption
10.1.1 Premie för tjänstepensionsförsäkring m.m.
Vid hel eller delvis ledighet i samband med barns födelse eller adoption och för vård av barn
fortsätter Bolaget att betala premier för ålderspensionsförsäkring enligt avsnitt 3 under
sammanlagt 13 månaders föräldraledighet eller annars då föräldrapenning eller tillfällig
föräldrapenning utgår enligt lag. Premier för sjukförsäkring, premiebefrielse och i förekommande
fall för TGL och TFA erläggs under hela föräldraledigheten. Bolagets åtagande enligt denna punkt är
inte beroende av att Bolaget erhåller skattemässigt avdrag för premierna.
10.1.2 Premie för vårdförsäkring
Om Bolaget betalar premier avseende vårdförsäkring för en medarbetare ska Bolaget, vid ledighet
helt eller delvis i samband med barns födelse eller adoption och för vård av barn, fortsätta att
betala premierna under sammanlagt 13 månaders föräldraledighet eller annars då föräldrapenning
eller tillfällig föräldrapenning utgår enligt lag.
10.1.3 Löneväxling till förmån för tjänstepensionsförsäkring
Har medarbetare valt att avstå från lön till förmån för tjänstepensionsförsäkring avbryts
löneväxlingen under föräldraledigheten.
10.2 Annan tjänstledighet
Medarbetare som är tjänstledig av annat skäl än föräldraledighet omfattas inte av förmånerna i
denna policy från och med månaden efter den månad då tjänstledigheten börjar.
11. ARBETSOFÖRMÅGA PÅ GRUND AV SJUKDOM ELLER OLYCKSFALL
11.1 Premie för tjänstepensionsförsäkring m.m.
I händelse av arbetsoförmåga på grund av sjukdom eller olycksfall betalar Bolaget de avtalade
tjänstepensionspremierna till dess att premiebefrielse i den tecknade tjänstepensionsförsäkringen
inträder.
11.2 Premie för vårdförsäkring
I händelse av arbetsoförmåga på grund av sjukdom eller olycksfall betalar Bolaget premierna till
vårdförsäkringen under sjukskrivningstiden så länge som sjuklön utbetalas.
--- PAGE BREAK ---

11.3 Löneväxling till förmån för tjänstepensionsförsäkring
I händelse av arbetsoförmåga på grund av sjukdom eller olycksfall upphör löneväxlingen från och
med månaden efter den månad då medarbetaren insjuknade.
12. AVGÅNG UR TJÄNST
Från och med den dag då anställningen upphör omfattas inte medarbetaren av Bolagets
pensionspolicy.
Om inget annat sägs får medarbetare fribrev på intjänad pension i enlighet med
försäkringsgivarens regler.
Om den anställde byter till tjänst hos annan arbetsgivare förbinder sig Bolaget att medverka till
överlåtelse av försäkringar till den nye arbetsgivaren eller till den anställde då så är möjligt.
13. BYTE AV TJÄNST
Medarbetare som byter tjänst internt i Bolaget omfattas av den pensionspolicy som den nya
tjänsten berättigar till.
14. FÖRSÄKRINGSGIVARE
Försäkringsbolag
SEB Pension och Försäkring AB
Kontaktpersoner:
Försäkringsrådgivare Företag Kundassistent
Liselott Kahlmann Malin Lagerdahl
070-767 69 32 070-739 40 07
liselott.kahlmannQseb.se malin .lagerdahl(oseb.se
Kundcenter Företag 0771-43 10 00
Öppet mån-fre 8.30-16.30
Kundcenter privat 077-11 11 800
Öppet mån-fre 8.00-16.30
10
--- PAGE BREAK ---