Free cookie consent management tool by TermsFeed

 1. Hem
 2. Om oss

LITE ENKLARE. MYCKET SMARTARE. SEDAN 1996.

TEAMET ÄR VÅR STYRKA – VI JOBBAR TILLSAMMANS FÖR ATT FÖRVERKLIGA VÅRA KUNDERS
IDÉER

VI BYGGER HÅLLBARA DIGITALA TJÄNSTER FÖR ETT HÅLLBART SAMHÄLLE

På Magello strävar vi efter att bidra till en hållbar samhällsutveckling och en
bättre miljö. Vi bygger tjänster med så liten miljöpåverkan som möjligt och
använder modern infrastruktur som minskar energi- och resursförbrukningen. Vi
gör detta genom att bygga tjänster som håller länge. Vi har märkt att de
hållbara principer som vi vet fungerar inom systemutveckling, också ger de
tjänster vi bygger bästa hållbarhet.

Vi är generalister med spetskompetens och är inte begränsade till specifika
produkter eller metodiker, utan kan vara med från början och utifrån kundbehov
ta fram den lösning som bäst passar våra kunder. Vi vet också att lärande är det
viktigaste för oss, våra kunder och samhället i stort. Därför är vi engagerade i
flera ledningsgrupper för utbildningsinstitutioner och stödjer meetups samt
hackathons. Ett starkt IT-community behövs för framtiden.

Naturligtvis genomsyrar miljöansvar allt vi gör, från ISO
14001-miljöcertifiering till att våra kontor och konsumtionsvaror är
miljömärkta.

Genom att arbeta tillsammans med oss på Magello bidrar du till en mer hållbar
framtid. Vi kallar det Fungerande mjukvara | Fungerande samhälle.

MAGELLO I KORTHET

Vi utgår från våra kontor i Stockholm och Linköping med räckvidd över hela
landet. I vårt konsulterbjudande inom områdena Digitala tjänster, Integration
och Cloud arbetar vi mot en bred kundkrets, allt ifrån företag i startup-fas
till stora företag, myndigheter och organisationer.

Inom Digitala tjänster fokuserar vi där kunderbjudanden och intäktsströmmar för
våra kunders digitala produkter och tjänster skapas. E-handel, digitala
produkter och andra online-tjänster ställer allt högre krav på arkitektur,
utveckling och ett agilt arbetssätt. Vi driver processen från idé till en robust
och hanterbar lösning.

En effektiv och modern systemintegration är en viktig förutsättning för snabbare
digitaliserings– och innovationstakt. Med lång erfarenhet inom Integration
hjälper vi våra kunder att knyta ihop sina affärsprocesser både inom företaget
och med sina kunder, leverantörer och partners.

Inom området Cloud hjälper vi våra kunder att dra nytta av modern distribuerad
teknik för att skapa skalbara och kostnadseffektiva lösningar för både publika
och privata molntjänster. Med rätt kompetens, arbetsmetodik och teknik tar vi
snabbt fram säkra och stabila molnlösningar utifrån varje kunds behov.

PERSONLIGA, TRYGGA, KOMMUNIKATIVA OCH LÄRANDE

Våra värdeord är grunden till hur vi agerar och uppfattas av marknaden och
framtida kollegor. Som ett modernt, själv-organiserande företag med gemensam
målbild så kan vi möta kunder med en tydlighet och ett gemensamt budskap om
värdet att samarbeta med oss.

Vårt aktiva arbete med dessa värdeord är även förutsättningen för oss att kunna
växa vidare, utvecklas som bolag och bli fler passionerade kollegor som vill
lösa kundens egentliga problem. 

MED STARKA TEAM, MODERN TEKNIK OCH EFFEKTIVA METODER NÅR VI MÅLET 

CONSULTING

För kunder i behov av kompetensförstärkning bidrar vi med agila team och
specialister inom systemutveckling. Bredden är vår styrka och tillsammans kan vi
alltid hjälpa dig att hitta rätt kompetens för varje uppdrag. Med ett agilt team
via Magello Consulting får du stöd i hela utvecklingsprocessen.

SOLUTIONS - LÅNGSIKTIG UTVECKLING

Magello Solutions är vårt erbjudande för långsiktiga kundrelationer där det
finns ett kontinuerligt behov av utveckling. Med ett dynamiskt teambaserat
upplägg anpassar vi teamet i storlek och kompetens över tid för att hänga med i
en ständig förändring. Våra Solutions-konsulter sitter i våra egna lokaler och
jobbar tätt tillsammans. Långsiktig förvaltning kombineras med att bygga nytt
och att integrera mellan olika system. Vi stöttar också upp med expertkunskaper
och hjälper till med projektledning, krav och arkitektur.

CONNECT

Inom Magello Connect erbjuder vi konsulter från vårt partnernätverk för att
kunna täcka upp kundernas behov av IT-konsulter oavsett område. Partnernätverket
på över 5 000 kvalificerade konsulter gör att vi alltid kan hitta rätt kompetens
för vår kund.

MAGELLO GENOM TIDERNA

Följ med på vår resa från starten till där vi står nu. Här lyfter vi fram de
nyckelhändelser och milstolpar som har byggt Magello till vad vi är idag.

1996

Bolaget grundades som ett dotterbolag till Ida Systems i Linköping.

1998

Bolaget köps loss av personalen och blir självständigt.

2000

Vi börjar jobba med Java och Open source.

2008

Vi påbörjar vår satsning på Net-utveckling.

2012

Premiär för R2M Awards (vinner gör Botkyrka kommun).

2015

Red Hat utser oss till European business partner of the year.

2017

R2M blir Githubs första partner i Norden.

2018

R2M Academy lanseras och vi blir bland de bästa på marknaden inom lärande och
kompetensutveckling.

2019

Vi blir gasellföretag för tredje gången.

2020

Från och med 13 mars ställer om till remote-arbete för alla som kan.

2021

Vi tydliggör vårt erbjudande inom cloud, integration och digitala tjänster.

2022

R2M byter namn till Magello.

2022

Magellos dotterbolaget Magello East öppnar i Linköping och stärker vår närvaro i
region Östergötland, och kringliggande regioner.

2023

Magello Group stärker sitt erbjudande inom Digitala tjänster och sin lokala
närvaro i Linköping genom förvärv av Webking.

2024

Magello fortsätter stärka sitt kunderbjudande och förvärvar Spring – en
framgångsrik digital partner inom mjukvaruutveckling, design och användbarhet.

INTRESSERAD AV VAD EN APP KAN KOSTA?

Med vår kostnadskalkylator kan du få ett ungefärligt pris på vad din app eller
webbsida skulle kunna kosta.

SÖK PÅ MAGELLO

Sök

SIGN IN

Don't have an account? Register now.

SIGN IN

REGISTER

Have an account? Sign In.

REGISTER