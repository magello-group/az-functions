Magello Group AB  |  Org nr: 556531-7129  |  Box 823 SE-101 36 Stockholm 
Besöksadress: Klarabergsviadukten 90C 5tr  |  08-633 13 00  |  info@magello.se  | magello.se       
Lönepolicy 
Lönesättningen ska bidra till att Magellos verksamhet bedrivs effektivt och att vi som företag når 
uppsatta mål. Lönerna är individuella och baseras på de krav som ställs i arbetet samt medarbetarens 
kompetens och arbetsresultat. Lönen ska vara marknadsmässig. 
Lönesättningen ska stimulera goda arbetsprestationer och kontinuerlig utveckling i arbetet. Magello 
arbetar med en jämlik lönesättning för att förhindra diskriminerande löneskillnader. Magello tillämpar 
fast månadslön för alla anställda. Löneprocessen och tillämpningen av lönepolicyn följs upp årligen. 
Lönesättning 
1. Vid rekrytering sätts lönen utifrån arbetsuppgifterna och en bedömning av erfarenhet, 
kompetens samt efterfrågan på arbetsmarknaden.  
2. Vid lönerevision, som sker i fjärde kvartalet varje år, sätts lönen utifrån arbetsuppgifterna, 
individuella prestationer samt uppfyllelse av personliga mål. 
3. Vid förändrade arbetsuppgifter görs en bedömning av vederbörandes chef om det är befogat 
att justera lönen. 
Lönerevisionsprocessen drivs av lönesättande chef. Först görs en lönekartläggning och löneförslag 
tas fram, därefter sker samtal med medarbetaren. Efter samtalen görs en sammanställning av utfallet 
för hela bolaget. Medarbetarens nya lön samt från när den börjar gälla bekräftas skriftligen av 
närmsta chef.  
Lönekriterier 
Attityd (konsultmässighet)  
• Driv att proaktivt hitta lösningar  
• Flexibilitet – öppen för nya lösningar och utmaningar  
• Ledning och självständighet  
• Administration (reseräkningar, tidrapportering etc.)  
Kompetens (Säljbarhet)  
• Erfarenhet och kunskap; vilket värde du bidrar med  
• Kompetensutveckling i linje med Magellos strategiska mål  
• Marknadstrend för pris(löne-)utvecklingen för rollen   
• Uppdaterat CV (för konsulter) 
Engagemang  
• Egen utveckling under året 
• Göra det bästa i din roll / ta ny roll  
• Bidra till Magellos lärande  
• Bidra till Magellos utveckling  
• Bidra till trivselfaktorn på Magello 
 
--- PAGE BREAK ---