Sekretessavtal v2.0 (kopia).docx  
Version: 2.1 
 
Författare: Magnus Kling 
 
Senast ändrad 
2022-03-30 

Sekretessavtal och avtal 
avseende immateriella rättigheter
§ 1 Allmänt 
Genom detta avtal åtar sig arbetstagaren tystnadsplikt gentemot arbetsgivaren (R2M Group AB 
under namnbyte till Magello Group AB, org.nr. 556531-7129) för all konfidentiell information och 
att ej avslöja någon konfidentiell information för tredje part.  
Parterna enas också om att immateriella rättigheter till resultat av arbete som utförts i 
anställningen (t.ex. programkod) tillkommer arbetsgivaren. 
Avtalet har upprättats i två likalydande exemplar varav parterna tagit var sitt. 
 
§2 Konfidentiell information 
Med "konfidentiell information" avses i avtalet varje upplysning om arbetsgivaren eller dess 
uppdragsgivares verksamhet, som inte uppenbart är av sådan karaktär att uppgiften utan 
olägenhet för uppdragsgivaren eller annan kan avslöjas för utomstående. Såsom konfidentiell 
information anses också sådan information om enskildas personliga förhållanden som 
arbetstagaren kan komma i kontakt med genom sitt uppdrag. 
Konfidentiell information kan vara i såväl skriftlig, muntlig som elektronisk form. Den kan 
innefatta - men är inte begränsad till: Affärsplaner - affärskoncept, marknadsstrategier och 
marknadsplaner, kommunikationsplaner, rådgivning, kund- och leverantörslistor, information för 
bearbetning av nya kundmarknader, funktionsmässiga lösningar, teknologival, 
säkerhetslösningar, krisplaner och personuppgifter. 
 
§ 3 Icke konfidentiell information 
Som konfidentiell information skall inte anses uppgift som är allmänt känd eller kommer till 
allmän kännedom på annat sätt än genom brott från arbetstagarens sida mot innehållet i 
avtalet. 
 
§ 4 Vidarebefordran av information 
Konfidentiell information får endast vidarebefordras till anställda hos arbetsgivaren som 
omfattas av samma tystnadsplikt och i den utsträckning som är nödvändigt för utförande av det 
aktuella uppdraget. 
 
§ 5 Tillträde till information 
Arbetstagaren förbinder sig att inte bereda sig tillgång till konfidentiell information i vidare mån 
än vad som oundgängligen behövs för att utföra uppdrag åt den uppdragsgivare som omfattas 
av informationen. 
 
§ 6 Återlämnande av information 
När anställningen och/eller uppdraget upphör, eller när arbetsgivaren eller uppdragsgivaren så 
begär, skall all konfidentiell information återlämnas till arbetsgivaren eller uppdragsgivaren. 
Detta gäller även minnesanteckningar från kundmöten, noteringar och utredningar som hänför 
sig till arbetsgivarens eller uppdragsgivares verksamhet. 
 
§ 7 Vite 
Vid brott mot tystnadsplikten eller mot skyldigheten att återlämna konfidentiell information enligt 
ovan kan arbetstagaren åläggas att betala ett vite om 50 000 kronor till arbetsgivaren. 
 
§ 8 Skadestånd 
Arbetstagaren skall, utöver eventuellt vite, betala skadestånd enligt gällande svensk lag i 
förhållande till skadans menliga inverkan på arbetsgivarens eller uppdragsgivares verksamhet. 
 
§ 9 Övriga sanktioner 
Utgivande av skadestånd eller vite enligt § 7 och § 8 inverkar ej på arbetsgivarens rätt att göra 
andra påföljder än dessa gällande i anledning av kontraktsbrottet. 
--- PAGE BREAK ---

Sekretessavtal v2.0 (kopia).docx  
Version: 2.1 
 
Författare: Magnus Kling 
 
Senast ändrad 
2022-03-30 

§ 10 Ytterligare reglering 
Arbetstagaren påminns om att konfidentiell information även skyddas exempelvis genom Lag 
(1990:409) om skydd för företagshemligheter samt genom Lag (2004:297) om bank- och 
finansieringsrörelse. 
 
§ 11 Sekretessåtagandets längd 
Sekretessåtagandet enligt avtalet är bindande såväl under anställningen som efter det att 
anställningen upphört, såvida ej arbetstagaren erhållit arbetsgivarens och uppdragsgivarens 
skriftliga medgivanden. 
 
§ 12 Rätt till arbetsresultat 
Arbetsgivaren äger automatiskt, utan annat vederlag än vad som kan följa av tvingande lag och 
kollektivavtal, alla rättigheter, inklusive men inte begränsat till äganderätt, upphovsrätt och 
samtliga andra immateriella rättigheter, innefattande rätt att överlåta och/eller upplåta hela eller 
del av sådan rättighet, till allt resultat av arbete som arbetstagaren utfört i anställningen, 
självständigt eller i förening med andra, oavsett vilken typ av material/arbetsresultat det är fråga 
om (skriftligt material, databaserat material, fotografier, videoupptagningar, system, 
programvaror samt andra verk, produkter och annat arbetsresultat). Arbetsgivaren har vidare 
rätt att bearbeta och ändra i arbetsresultatet.  
Om arbetstagaren vid utförande av sitt arbete finner det nödvändigt att överlåta eller upplåta 
rättighet till arbetsresultat till annan, t.ex. på grund av villkor vid användning av open source 
programvara, ska detta först godkännas av arbetsgivaren. 
 
§ 13 Administration av immateriella rättigheter  
Arbetstagaren skall under anställningen på alla sätt samt efter anställningens upphörande 
genom undertecknande av handlingar och dylika åtgärder, vara Bolaget behjälplig med att 
skapa, upprätthålla eller på annat sätt förfoga över immateriella och andra rättigheter enligt 
ovan. 
 
§ 14 Undertecknande 
Arbetstagaren intygar genom sin namnteckning att hen till fullo förstått innebörden av avtalet 
och att hen beretts tillfälle att ställa frågor avseende avtalets innehåll och omfattning. 

Ort och datum 

_____________________________ 
 
Ort och datum 

_____________________________ 
 
För arbetsgivaren 

_____________________________ 
 
Arbetstagaren 

_____________________________ 
 
Namnförtydligande 

_____________________________ 
 
Namnförtydligande 

_____________________________ 

--- PAGE BREAK ---